Prosta i pyszna – tak najkrócej można określić kuchnię Pienin 
Podobnie, jak w innych górskich regionach bazą kuchni w Pieninach są ziemniaki, kapusta, kasze, grzyby, sery (głównie owcze), z mięs – baranina i jagnięcina oraz ryby pozyskiwane z okolicznych rzek.
Amatorzy lokalnych smaków nie będą tutaj zawiedzeni, pieniński region bardzo dba o swoje dziedzictwo kulinarne. 
Nie tylko promuje restauracje i punkty gastronomiczne oferujące tradycyjne dania, ale też gromadzi opracowania starych receptur, 
dzięki temu powstało kilka ciekawych publikacji z przepisami, m.in.: „Smaki gorczańsko-pienińskie” wydane przez Lokalną Grupę Działania „Gorce-Pieniny”.